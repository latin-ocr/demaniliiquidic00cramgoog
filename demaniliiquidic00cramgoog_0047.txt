..42-

0 Α Ρ U Τ IV.
De Manilii figuris et tropis.

Cum is, qui carmen de quo agimus composuit, linguae
Latinae non satis compos fuerit, et Bentleius et Iacobus
recte iudicasse ridentur peregrinum eum fuisse conten-
dentes, neque tamen certo dixeris, utrum ex Asia an ex
Africa aliundene oriundus fuerit3 sane quidem nihil in ser-
mone poetae inest, unde concludamus Africanum eum
fuisse. Itaque non est mirandum defuisse poetae facultatem
argumentum difficile inversus redigendi, quod, ut ipse ait,
nemo ante ipsum ex poetis Romanis susceperat, idque a
ceterorum poetarum Augusti aequalium argumento tantum
discrepat, ut poetarum illorum exempla rarissime sequi po-
tuerit; immo cum legentium animos novitate rei se sibi
conciliaturum esse speraret, parare sibi sermonem argumento
carminis sui ‘aptum coactus est, ut inconditum docentium
sermonem numeris dactylicis adstringeret. Nam quae po-
terat materia reperiri difficultatibus magis abundans? Quo
factum est, ut eo ipso tempore, quo poesis Romana florebat,
carmen oreretur parum politum, cuius multae sententiae
lucem desiderant; quod qui confecit poeta saepe, ut Iacobi
verbis utar, »linguae legibus vim affert, — ut modo libero
volatu sese efferat, modo licenter verbis abundet ac non
quid velit dicere, sed quo abripiatur, trahi videatur, modo
aridissima rerum ieiunitate per inanes artis numeros eva-
gatus nos defatiget, modo constipatis fabularum aenigmatis
vix ex miro verborum involucro enucleandis nos exerceat«.
, Neque tamen omnes carminis partes aeque tractatae sunt,
sed poeta progressus fecit in libris posterioribus ec prae-
cipue in libro quinto; quo in libro cum in universum oratio
poetica elegantior liat et facilius suaviusque influat in aures,
tum iere omnino deest repetitio eiusdem vocabuli, quae in
primo libro ad taedium usque aures offendit ¹). Contra

¹) of. exempla, quae collegit Bechert l. l. p. 47.

 

